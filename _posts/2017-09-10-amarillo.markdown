---
layout: post
title:  Amarillo
date:   2017-09-10 16:32:20 +0100
img: DSC00580_1.jpg
tags: [TTU, September17, Amarillo]
author: Mia Olea 
---
Hei igjen! Som sagt tilbragte jeg Labor Day Weekend hos Kimberly’s familie i Amarillo. Og for en helg! Skjønnere familie skal du lete lenge etter. De vartet meg skikkelig opp med utrolig god mat og en gjestfri innstilling. Og noe av det beste: de har to skjønne hunder (endelig noen firbente amerikanere!) som elsker oppmerksomhet.

![]({{site.baseurl}}/assets/img/DSC00580_1.jpg)
![]({{site.baseurl}}/assets/img/DSC00577_1.jpg)
![]({{site.baseurl}}/assets/img/DSC00590_1.jpg)
![]({{site.baseurl}}/assets/img/DSC00586_1.jpg)

På lørdag gikk Kimberly og jeg til the Lighthouse i Palo Duro Canyon. Det var en veldig fin tur i uvante omgivelser. Det er jo rimelig flatt her i nord-vestlige Texas så det var godt med et gjensyn med noe som kunne minne om fjell. På kvelden tok foreldrene hennes oss med til en restaurant som heter Big Texan og mer stereotypisk Texas får du det ikke. Det var cowboyhatter, boots og grove belter overalt, skikkelig Western-stemning. Det ble selvfølgelig biff til middag (nå tenker jeg du gliser litt ekstra pappa, endelig fikk noen i meg biff). Maten var veldig god! Jeg spiser jo ikke kjøtt så ofte, men biff kan virkelig smake, spesielt i Texas!

![]({{site.baseurl}}/assets/img/DSC00583_1.jpg)
![]({{site.baseurl}}/assets/img/DSC00591_1.jpg)
![]({{site.baseurl}}/assets/img/DSC00594_1.jpg)
![]({{site.baseurl}}/assets/img/DSC00595_1.jpg)
![]({{site.baseurl}}/assets/img/DSC00596_1.jpg)
![]({{site.baseurl}}/assets/img/DSC00601_1.jpg)
![]({{site.baseurl}}/assets/img/DSC00603_1.jpg)
![]({{site.baseurl}}/assets/img/DSC00608_1.jpg)
![]({{site.baseurl}}/assets/img/DSC00611_1.jpg)

Søndagen sov vi til vi våknet av oss selv (08:40 i mitt tilfelle) og startet dagen i et rolig tempo. Kimberly tok meg med til Cadillac Ranch (for et syn, haha! Bildene taler for seg her) og deretter gikk turen til Cavender's, et mekka for cowboy-rekvisitter. Nå er jeg et par boots og et belte rikere, selvfølgelig i skikkelig western-stil, haha. Jeg fikk se Kimberly’s high school og litt mer av Amarillo før vi igjen avsluttet dagen med et nydelig måltid og Harry Potter på skjermen.

![]({{site.baseurl}}/assets/img/DSC00615_1.jpg)
![]({{site.baseurl}}/assets/img/DSC00618_1.jpg)
![]({{site.baseurl}}/assets/img/DSC00619_1.jpg)
![]({{site.baseurl}}/assets/img/IMG_0311.jpg)
![]({{site.baseurl}}/assets/img/IMG_0312.jpg)
![]({{site.baseurl}}/assets/img/IMG_0314_1.jpg)


Så som dere sikkert allerede har forstått så har jeg hatt en utrolig fin helg. Jeg er jammen meg heldig som har fått en så snill roomie med så hyggelige foreldre, for ikke å glemme Max og Murphy (hundene). Vi snakkes plutselig!
