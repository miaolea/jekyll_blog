---
layout: post
title:  #4
date:   2017-09-08 16:32:20 +0100
img: IMG_0236.JPG # Add image post (optional)
tags: [TTU, September17]
author: Mia Olea 
---
Hei! Nå er det en god stund siden sist. Det tar litt tid å få (forhåpentligvis) gode rutiner når det kommer til skolearbeid og trening, men det kommer seg. Jeg skal ha fire fag dette semesteret og alle tilhører instituttet for elektro- og dataingeniør, noe som vil si at foreleserne forventer at jeg kan mer om integrerte kretser enn jeg overhode kan. Bortsett fra det virker fagene spennende og jeg satser på at de er overkommelige så lenge jeg legger ned en solid innstas. Jeg trives også veldig godt på crossfitsenteret, alle er imøtekommende og øktene er harde. Det er faktisk en CrossFit box PÅ campus, så det må jeg nok teste ut i nærmeste fremtid. Jeg må bare få hodet over vann først.

Ellers startet skolen forrige mandag så jeg er allerede godt inn i 2.uke. Mia og jeg var på orientering med andre internasjonale studenter fredagen før (25.08) og der ble vi blant annet kjent med noen veldig hyggelige svensker, en finne, en australier (måtte dobbeltsjekke med språkrådet for å være sikker på at jeg skrev dette riktig) og enda en nordmann (så nå er vi 3 så vidt jeg vet). 

![]({{site.baseurl}}/assets/img/IMG_0307.jpg) 
![]({{site.baseurl}}/assets/img/IMG_0242.JPG)

Her har de alle "Guns up!"-bevegelsen inne (pistolen alle lager med tommel og pekefinger), ekte Tech-studenter dette! 

På campus (som noen på skolen skal ha til å være Amerikas 2.største målt i areal, men jeg har ikke klart å verifisere det enda, så ta det med en klype salt) har vi et enormt, og da mener jeg virkelig enormt, treningssenter. De har alt fra klatrevegg, spinning, innendørs og utvendig basseng, for ikke å glemme tennisbaner og CrossFit (men som dere aller mest oppmerksomme sikkert husker, så har jeg jo allerede nevnt det en gang i løpet av dette innlegget). Mia tok meg med på tennis forrige onsdag. Ikke at det ble så mye spill da jeg hadde mer enn nok med å treffe den gule, hårete ballen. At det skal være så vanskelig å beregne riktig kraft til slaget! Gøy var det uansett, og det ga absolutt mersmak. 

![]({{site.baseurl}}/assets/img/IMG_0306_1.jpg)

En sporty Mia MED tennistalent, og en ikke fullt så talentfull Mia bak kameraet.

Helgen som var tilbragte jeg i Amarillo hos Kimberly’s familie. Jeg har mange fine bilder etter en herlig helg hos en utrolig gjestfri familie. Det skal jeg skrive et eget innlegg om i nærmeste fremtid. Vi snakkes!
