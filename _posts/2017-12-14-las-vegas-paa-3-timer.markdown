---
layout: post
title:  Las Vegas på 3 timer
date:   2017-12-14 16:32:20 +0100
img: car.jpg
tags: [TTU, December17, Christmas, Las Vegas]
author: Mia Olea 
---
Jeg har kommet meg trygt hjem etter en noe lang reise. For å slå i hjel litt tid, prøvde jeg å oppdatere da jeg satt på flyplassen i Las Vegas. Dessverre sviktet internett, men bedre sent en aldri, eller hva?

Hei! Nå sitter Mia og jeg og venter på at et to timer forsinket fly skal lette fra Las Vegas. I mellomtiden kan jeg likesågodt oppdatere dere fra dagens snartur innom verdens gamblinghovedstad. Vi hadde i utgangspunktet et 8 timer langt pauserom fra tiden vi satte føttene i Nevada til vi endelig skulle lette mot siste stopp: Norge. Det viste seg fort å bli 10 timer. Uansett, etter litt frem og tilbake og diskusjon med oss selv kom vi frem til at vi ville ut og utforske litt, selv om det innebar at vi måtte drasse med oss bagasjen. 

![]({{site.baseurl}}/assets/img/sign.jpg)

Første stopp: Ingen ringere enn selveste skiltet. Mia og jeg delte ikke bare navn da taxien svingte av veien og stoppet.

Gretland: "Er dette alt? Jeg hadde trodd det skulle være større"

Vettestad: "Jeg også"

![]({{site.baseurl}}/assets/img/mandalay.jpg)
![]({{site.baseurl}}/assets/img/mandalay2.jpg)
![]({{site.baseurl}}/assets/img/egypt.jpg)

Da vi syntes at vi hadde fått knipset nok bilder av dette kjente, men i noe mindre størrelsesorden enn først antatte, skiltet, dro vi med oss koffertene og bega vi oss ut på en rusletur mot the Strip. Ovenfor ser dere bilder fra Mandalay Bay og Luxor.

![]({{site.baseurl}}/assets/img/ny.jpg)

Litt lenger inn på the Strip dukket plutselig et miniatyr New York opp foran oss.

![]({{site.baseurl}}/assets/img/kisses.jpg)
![]({{site.baseurl}}/assets/img/casino.jpg)

New York New York.

![]({{site.baseurl}}/assets/img/mgm.jpg)

Til slutt spiste vi lunsj på Shake Shak mens vi nøt finværet. 

Nå vil vi veldig gjerne ha pizza, men det skulle visst vise seg å være en utfordring her på McCarran.

*Edit: Vi fant en restaurant som solgte pizza til slutt, men den var dynket i parmesan, noe jeg ikke liker.*
