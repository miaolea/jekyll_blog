---
layout: post
title:  #1
date:   2017-08-13 16:32:20 +0100
img: DSC00514.jpg # Add image post (optional)
tags: [TTU, August17]
author: Mia Olea 
---
Tross kansellert fly og en god dose panikk da det viste seg at de fleste fagene jeg drømte om å ta ikke er tilgjengelige denne høsten, vender jeg snuten mot det store utland allerede på onsdag. Det føles uvirkelig og jeg tror helt ærlig ikke at det kommer til å synke inn før mamma og pappa etterater meg alene i slutten av august. Men som jeg egentlig allerede burde lært meg, går det som regel bra til slutt. Selv en nettside kan trylles frem (tusen takk B!), tross med mange lite produktive blindgater. 

Jeg håper at jeg klarer å oppdatere dere litt underveis i året som kommer, selvom jeg trolig også kommer til å bruke en del tid på funksjonaliteter dere ikke kommer til å merke stort til. Jeg har mye igjen å lære når det gjelder webutvikling, men det er jo ekstra stas nå som jeg i det minste har en fungerende nettside. Uansett, koffertene er snart pakket ferdige. Jeg har sytet på meg hele 3 stykker, men med tanke på at været er svært varierende, varigheten på oppholdet er nokså lang, og ikke minst den enorme skosamlingen jeg har opparbeidet meg de siste årene, skulle jo det bare mangle (eller hva, pappa?). Og nei, jeg har ikke planer om å ta med meg alle de 50 (jeg har ikke telt, men anslår dette for å være et nokså nøyaktg estimat) skoparene jeg eier, men et lite utvalg må man jo ha. 

Jeg både håper og tror at skoleåret jeg har foran meg blir innholdsrikt og lærerikt. Jeg ser virkelig frem til å ta inn over meg en helt ny kultur og forhåpentligvis samle mange gode minner for de o-store minnebøkene. 

Vi snakkes fra statene! 