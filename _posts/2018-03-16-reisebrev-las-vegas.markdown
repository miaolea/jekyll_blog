---
layout: post
title:  Reisebrev - Las Vegas
date:   2018-03-16 16:35:20 +0100
img: DSC01083.jpg # Add image post (optional)
tags: [TTU, March18, Spring Break, Reisebrev, Las Vegas]
author: Mia Olea 
---
Vi ankom Las Vegas torsdag kveld. Det er to timer tidsforksjell mellom Las Vegas og Lubbock så vi rykket så og si tilbake til avgangstid da føttene traff ørkenjorden i Nevada. Vi tok en uber til hotellet og ble begge målbundet av detaljene på det enorme hotellet. Paris Las Vegas er ikke blant de billigste alternativene, men til gjengjeld er rommene store, badet byr på både badekar og separat dusj, og beliggenheten er upåklagelig. 

![]({{site.baseurl}}/assets/img/CF.jpg)

**Fredag 9.3.18**

Fredag startet med en svettefest og såre håndflater. Jeg snakker selvfølgelig om Open 18.3. Det er altså den Crossfit-konkurransen jeg så vidt nevnte for en liten stund tilbake. Hver torsdag (natt til fredag norsk tid) slippes økten som må gjennomføres innen mandag kveld. Jeg besøkte The Strip Crossfit, veldig hyggelig gjeng selvom økten var en konkurranseøkt verdig.

Deretter spiste vi frokost/lunsj på Mon Ami Gabi, som er en av flere restauranter i Paris' første etasje. Frangriaen de serverer der kan anbefales på det varmeste! 

![]({{site.baseurl}}/assets/img/DSC01045.jpg)
![]({{site.baseurl}}/assets/img/DSC01047.jpg)

Etter litt (mye) mat i magen vandret vi nedover verdenskjente the Strip. Bildet under viser innsiden av New York New York. Et hotell som de fleste andre i Las Vegas, også inneholder et casino. 

![]({{site.baseurl}}/assets/img/DSC01085.jpg)
![]({{site.baseurl}}/assets/img/LV_paris.jpg)

Bildet over viser innsiden av Paris Las Vegas. 

![]({{site.baseurl}}/assets/img/DSC01065.jpg)

De har det meste i Vegas, selv en Coca Cola-butikk.

![]({{site.baseurl}}/assets/img/DSC01072.jpg)

Og selvfølgelig en M&M's-butikk.

![]({{site.baseurl}}/assets/img/LV_forest1.jpg)
![]({{site.baseurl}}/assets/img/LV_forest2.jpg)

På kvelden spiste vi middag på Bubba Gump, selvfølgelig en spin-off fra filmen om Forest Gump. Jeg fikk endelig i meg litt sjømat, og selvom det ikke kan måles med norsk kvalitet, var det likevel godt. Deretter bar det videre til Luxor og Mindfreak med Criss Angel. Det var et spektakulært show og kan virkelig anbefales! 

![]({{site.baseurl}}/assets/img/IMG_1413.jpg)
![]({{site.baseurl}}/assets/img/IMG_1415.jpg)

Lørdag og søndag tilbrakte vi i Grand Canyon, Arizona, så et eget innlegg kommer snart. 

 
**Mandag 12.3.18**

Dagen startet med frokost på Bellagio. Litt stiv pris, men fryktelig godt. Hvem får vel ikke vann i munnen av bildet under?

![]({{site.baseurl}}/assets/img/LV_belagiobf.jpg)

Nam nam!

![]({{site.baseurl}}/assets/img/DSC01344.jpg)

Det kan virke som at Bellagio er inspirert av kirsebærblomstringen i Japan i disse dager, for rett ved hotellets resepsjon åpnet det seg en parktfull botanisk hage foran oss. 

![]({{site.baseurl}}/assets/img/DSC01343.jpg)
![]({{site.baseurl}}/assets/img/DSC01338.jpg)

Deretter bar turen nedover the Strip (i motsatt retning av der vi gikk på fredag) og plutselig var vi i Italia. 

![]({{site.baseurl}}/assets/img/DSC01379.jpg)

Venetian Las Vegas. Et aldri så lite Venezia midt i ørkenen i Nevada.

![]({{site.baseurl}}/assets/img/DSC01390.jpg)

Det skal i hvert fall ikke stå på spektakulær arkitektur og utsmykning! 

Vi startet mandagen relativt tidlig (jeg med CrossFit klokken 7AM), så da klokken bikket 14 hadde vi allerede fått trasket nok for en stund og vi bestemte oss derfor for å nyte de varme solstrålene fra bassengkanten på Paris. Jeg fikk til og med et aldri så lite bikiniskille, meget fornøyd med det, altså, haha! På kvelden dro vi innom Hard Rock Cafè og Excalibur. 

![]({{site.baseurl}}/assets/img/DSC01423.jpg)
![]({{site.baseurl}}/assets/img/DSC01433.jpg)

**Tirsdag 13.3.18**

Flyet vårt gikk 14:50, men før det rakk vi en god frokost på Mon Ami Gabi og en snarvisitt innom sjokoladefontenen på Bellagio.

![]({{site.baseurl}}/assets/img/LV_choco.jpg)

Tirsdagens fangst!

![]({{site.baseurl}}/assets/img/LV_choco2.jpg)

Las Vegas er en veldig spennende og annerledes by, men to fulle dager holder nok i massevis. Jeg er jo ikke akkurat en storgambler (brukte den svimlende sum av $1 på enarmet baditt) av meg, men det er gøy å vandre gatelangs og beundre hotellene, casionene og se på alle menneskene som vandrer i sin egen verden. Det burde kanskje nevnes at Cannabis er legalisert (det luktes, for å si det mildt) og det er ikke få som går rundt med store plastrør fulle av sterk margarita. Men for all del, absolutt en by verdt å besøke, bare kanskje ikke for de aller minste. Las Vegas er som en oase for voksne, en eventyrverden der mange grenser kanskje er tøyd litt lenger enn det de er hjemme. 





