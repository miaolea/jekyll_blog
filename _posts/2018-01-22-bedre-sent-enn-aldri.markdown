---
layout: post
title:  Bedre sent enn aldri - Thanksgiving 2017
date:   2018-01-22 16:32:20 +0100
img: DSC00711.jpg # Add image post (optional)
tags: [TTU, January18, Thanksgiving]
author: Mia Olea 
---
Juleferien gikk som den alltid gjør litt for fort og innlegget om Thanksgiving gikk meg hus forbi. Men frykt ikke! Jeg er kanskje glemsk, men jeg fraskriver meg heldigvis ikke ansvar og holder det jeg lover – til slutt!

Jeg har aldri feiret Thanksgiving før, eller før nå blir vel mer korrekt å skrive. For i fjor ble jeg invitert med til Kimberlys familie i Amarillo og det var virkelig fantastisk! Vi fikk fri fra skolen fra 22.11-26.11 og allerede onsdag morgen satte vi kursen mot Amarillo. Jeg hadde riktignok en eksamen onsdagen etter og fire prosjekter som nærmet seg innleveringsfrist, så jeg dro hjem fredag ettermiddag.

Tross litt avkortet ferie fikk jeg virkelig ladet batteriene. Vi brukte mye av tiden på å ligge langstrakte ut på sofaen og se på filmer. Jeg fikk veldig god mat, og jeg må spesielt skryte av kalkunen, for den var virkelig av det saftige slaget. Jeg fikk også vært med på kino og en Turkey Burpee-økt fredags morgen.  

Jeg er veldig takknemlig for at jeg har møtt så gjestfrie og inkluderende mennesker som lar meg få ta del i deres tradisjoner! 

![]({{site.baseurl}}/assets/img/DSC00709.jpg)
![]({{site.baseurl}}/assets/img/DSC00715.jpg)
![]({{site.baseurl}}/assets/img/DSC00716.jpg)
![]({{site.baseurl}}/assets/img/DSC00708.jpg)
![]({{site.baseurl}}/assets/img/DSC00709.jpg)
![]({{site.baseurl}}/assets/img/DSC00713.jpg)
