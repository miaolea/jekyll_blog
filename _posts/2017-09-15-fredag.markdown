---
layout: post
title:  Fredag
date:   2017-09-15 16:32:20 +0100
img: IMG_0328.jpg 
tags: [TTU, September17]
author: Mia Olea 
---
God fredag! Nå er klokken snart 11 (AM) her i Lubbock og jeg har kommet meg gjennom ukens siste forelesning og jobber for tiden med en innlevering, men jeg skal straks hive meg på sykkelen for å rekke en CrossFit-økt. Siden sist har jeg utvidet t-skjorte-samlingen min med yttligere to til. Ellers har det meste av uken gått med til skolearbeid. Jeg testet Yoga for 3.gang (tror jeg) på tirsdag og det ga mersmak. Jeg har dessverre ikke rukket så mange treningsøkter som jeg skulle ønske denne uken, så jeg krysser fingrene for at helgen blir litt rolig slik at jeg får beveg meg litt mer. 

![]({{site.baseurl}}/assets/img/IMG_0328.jpg)
![]({{site.baseurl}}/assets/img/polo.jpg)

Forrige lørdag dro Mia og jeg på informasjonsmøte om Texas Tech Polo Club (ja, polo MED hest), men vi forsto raskt at det var mer spill enn ridining og ble enige om at det kanskje ikke var noe for oss. Jeg må riktignok nevne at det var spennende å se polo, det har jeg aldri vært vitne til før og det virker absolutt som en spennende sport, bare ikke helt min greie. De vartet opp med hester og skritterunder så den sjansen kunne jeg ikke la gå fra meg. Litt malplassert er jeg jo, med alt for korte stigbøyler og lite passende antrekk, men pytt sann.

I morgen venter ranchbesøk allerede klokken 7 om morgenen og det gleder jeg meg stort til. Nøyaktig tolv timer senere skal jeg se min første (amerikanske) fotballkamp live på stadioen her på skolen. Det blir nok litt av en opplevelse.

I mangel på bilder slenger jeg med to bilder jeg tok for et par uker siden av hovedtraseen til skolen. Universitetsområdet er veldig fint her, de har pyntet opp med mange skulpturer og formasjoner, selv om det er helt tydleig at det er fargen besh (er det sånn det skrives?) som gjelder. 

![]({{site.baseurl}}/assets/img/DSC00517.jpg)
![]({{site.baseurl}}/assets/img/DSC00530.jpg)

Ha en fin helg! Vi snakkes!
