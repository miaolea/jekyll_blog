---
layout: post
title:  Godt og blandet
date:   2018-02-11 16:32:20 +0100
img: IMG_0004.jpg # Add image post (optional)
tags: [TTU, February18]
author: Mia Olea 
---
Hei og god søndag! Jeg hadde, sikkert i likhet med resten av Norges befolkning, skyhøy puls i de sene nattetimer tidligere i dag. For en 30km, virkelig et OL verdig med det spenningsnivået. Jeg har ikke gjort så frykelig mye spennende denne helgen. I går møtte jeg opp på crossfit-senteret allerede klokken 8 for å være med på et kurs i hoppetau-teknikk før det brakte løs med en vanlig crossfitøkt klokken 10. Deretter ble det litt jobbing med skole før Mia og jeg tok en tur på kjøpesenteret litt utpå kvelden og spiste middag like ved. Jeg var fryketlig trøtt da klokken nærmet seg 22, men måtte holde øynene åpne slik at jeg fikk med meg litt langrenn før jeg tok kvelden, og jaggu meg ble det verdt det! 

Bildet over her er fra forrige semester, nærmere bestemt fra 1.desember da den 59. årlige Carol of Lights ble holdt på Texas Tech. De dekorerte hele campus med lys i ukene før jul og tente det hele 1.desember. Selve tenningen ble det gjort stor stas på og det var virkelig fint å få med seg.

![]({{site.baseurl}}/assets/img/IMG_0010.jpg)
![]({{site.baseurl}}/assets/img/IMG_0013.jpg)

Guns Up!

![]({{site.baseurl}}/assets/img/IMG_0016.jpg)
![]({{site.baseurl}}/assets/img/IMG_0017.jpg)

Fredagen startet jeg ute i finværet (gradestokken krøp faktisk opp til hele 24 grader Celsius i løpet av dagen) med en joggetur ute. Det er så rart at det bare er februar og likevel så fint og varmt.

Forrige semester var det fotball-sesong, dette semesteret er det basket som står for tur. Mia og jeg så på en hjemmekamp for noen uker tilbake, der Texas Tech vant mot Oklahoma State Cowboys. 

Dette innlegget ble en god smørje av tilbakeblikk og babling fra min side. Som dere kanskje har merket, så prøver jeg å oppdatere dere litt oftere dette semesteret. Hverdagen her i Lubbock er jo ikke så fryktelig innholdsrik hele tiden, men det er jo ikke bare de få, store begivenhetene jeg vil dele, men også de mange små. Jeg håper dere nyter morsdag og fastelaven (skrives vel egentlig fastelavn, men det klarer jeg liksom aldri akseptere) der hjemme. Jeg skulle gitt så mye for en skikkelig stor, hjemmelaget fastelavensbolle med hjemmepisket krem og mammas hjemmerørte bringebærsyltetøy (hjemmelaget lenge leve, haha). Men det kan jeg vel kanskje få når jeg setter føttene på norsk jord, 30.mai, eller hva mamma og pappa? Legg gjerne hjemmelagde vafler, baconpølse og ferske kreps (eventelt reker, skal ikke være for kravstor, si) til bestillingen, takk! Og kaldt, frisk vann fra springen! Som jeg savner det, haha. 

Nei, nå har jeg fått nok vann i munnen for en stund. Nyt resten av søndagskvelden og kickstart uken i morgen! Vi snakkes plutselig! 
