---
layout: post
title:  Happy 22
date:   2017-08-21 16:32:20 +0100
img: DSC00528.jpg # Add image post (optional)
tags: [TTU, August17, Birthday]
author: Mia Olea 
---
Hei! Siden sist har det skjedd en hel del. Vi kommet oss mer eller mindre smertefritt til USA og overlevd en god kjøretur fra Dallas til Lubbock. Jeg har allerede rukket å gjennomføre x-antall handleturer på Walmart, og leiligheten begynner å bli hjemmekoselig (det gjenstår enda et par turer til før jeg kan dele bilder av mitt nye hjem med dere). Lørdag 19.08 fikk jeg være med på en team-økt hos CrossFit Paladin. Tross en intens varme jeg overhode ikke har rukket å venne meg til og nye øvelser (løfting av bildekk), endte det hele i et medlemskap og jeg gleder meg til å tilbringe mer tid der fremover! 

![]({{site.baseurl}}/assets/img/DSC00528.JPG)
![]({{site.baseurl}}/assets/img/DSC00535.JPG)

Jeg har også rukket å rusle en aldri så liten tur rundt på campus (det er ENORMT!), og bildene ovenfor er tatt fra "hovedinngangen". Det er mye grønnere her enn jeg hadde sett for meg, men det er jo bare et pluss. 

Lørdag kveld ble jeg gjort skikkelig stas på. Mia og Grace hadde kjøpt inn red velvet-kake (som var utrolig god!) og prosecco og sang bursdagssang (på både engelsk og norsk) før vi dro videre til en amerikaner vi har rukket å bli kjent med. Kvelden ble avsluttet på broadway (barstrøket) der selve bursdagen min ble skålet inn klokken tolv. 

Store deler av søndagen ble tilbragt til sengs, men roomien min, Kimberly, Grace og Mia ble med oss ut og spiste på en meksikanks restaurant da kvelden kom og formen hadde blitt betydelig bedre. Og tusen takk for alle de koselige meldingene jeg har fått fra dere der hjemme!

![]({{site.baseurl}}/assets/img/DSC00541.JPG)
![]({{site.baseurl}}/assets/img/IMG_0213_1.jpg)
![]({{site.baseurl}}/assets/img/IMG_0218.JPG)
![]({{site.baseurl}}/assets/img/IMG_0222.JPG)
![]({{site.baseurl}}/assets/img/IMG_0228_1.JPG)

Jeg er heldig som har rukket å bli kjent med så mange gode mennesker allerede! 

Nå skal jeg teste ut tredemøllene på treningsrommet vi har her jeg bor. Vi snakkes! 