---
layout: post
title:  Crofoot Ranch
date:   2017-09-21 16:32:20 +0100
img: DSC00634_1.jpg
tags: [TTU, September17, Ranch]
author: Mia Olea 
---
Hei! Lørdagen som var gikk en stor drøm i oppfyllelse da jeg fikk være vitne til to vaskekte cowboyer i aksjon. Mia fant en fantastisk flott ranch, Crowfoot Ranch, drevet av en veldig gjestfri familie, som tok oss i mot med åpne armer lørdag morgen. Klokken 7AM for å være presis (ja, nå har jeg blitt så godt integrert at jeg til og med behersker 12timers klokke).   

![]({{site.baseurl}}/assets/img/DSC00631_1.jpg)
![]({{site.baseurl}}/assets/img/DSC00630_1.jpg)
![]({{site.baseurl}}/assets/img/DSC00634_1.jpg)

Etter en liten omvisning på det som må være kontinentets flotteste ranch fikk vi beskue sjefen selv i det han varmet opp en nydelig vallak ved navn Easy. Med kroppsspråk, tau i hånden (men ikke festet til hesten) og lyder hadde han en helt magisk kommunikasjon med det store firbeinte dyret. For ham var det viktig å varme opp hestene før de skulle ut på dagens oppdrag for å se an dagsform og motivasjon.

Deretter bar det inn i konas bil for å forflytte oss til kuene som oppholdt seg en 5-10 minutters kjøretur unna. Og da snakker vi store, kraftige kuer med horn. Dagens agenda var å flytte kuer og kalver til en mindre innhegning, splitte kalver og mødre, vaksinere de minste og deretter slippe voksene og barn ut på hvert sitt beite.

![]({{site.baseurl}}/assets/img/DSC00673_1.jpg)
![]({{site.baseurl}}/assets/img/DSC00643_1.jpg)

Men la oss sole tilbake til det mest magiske øyeblikket av dem alle. Da kuene kom brautende, lett joggende mot oss etter at vi hadde forflyttes oss inn i det som for minutter siden hadde vært de firbeintes beite. For bak den store flokken av sorte, vaggende dyr kom cowboyene. Med hatten på plass og tøylene løst plassert i den ene hånden travet de lett bak den store flokken med horn. Og for et syn! Alt gikk så harmonisk for seg og det var litt av en opplevelse å se samspillet mellom hest og rytter. Den ene hesten var kun 5 år og jeg ble mektig imponert over hvor rolige de to majestetiske dyrene forholdt seg blant de mindre majestetiske to- og firbeinte.

![]({{site.baseurl}}/assets/img/DSC00645_1.jpg)
![]({{site.baseurl}}/assets/img/DSC00649_1.jpg)
![]({{site.baseurl}}/assets/img/DSC00652_1.jpg)

Helt siden min storhetstid i Pennyklubben, da pappa leste boken om Peer Werner Vogel og Cheyenne for meg (vi har sikkert rundet den to-tre ganger), har jeg drømt om å få oppleve et slikt øyeblikk. Og helt ærlig – det var enda flottere i virkeligheten enn i drømmene mine.

![]({{site.baseurl}}/assets/img/DSC00660_1.jpg)
![]({{site.baseurl}}/assets/img/DSC00661_1.jpg)
![]({{site.baseurl}}/assets/img/DSC00663_1.jpg)

Og bare se på den soloppgangen da dere! Jeg blir helt målløs jeg!

