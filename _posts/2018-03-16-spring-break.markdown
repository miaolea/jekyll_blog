---
layout: post
title:  Spring Break
date:   2018-03-16 16:32:20 +0100
img: DSC01054.jpg # Add image post (optional)
tags: [TTU, March18, Spring Break]
author: Mia Olea 
---
Heisann! Det ble en litt lenger pause enn planlagt, men pytt sann. Her er spring break i gang for fullt (og faktisk snart over) og jeg har rukket å besøke to nye stater siden sist. Av bildene å dømme er det kanskje ikke så vanskelig å gjette hvilke?

![]({{site.baseurl}}/assets/img/DSC01109.jpg)

*Trommevirvel* 

![]({{site.baseurl}}/assets/img/DSC01212.jpg)

Jeg har selvfølgelig vært i Nevada, hvor ingen ringere enn Las Vegas ligger, og i Arizona og besøkt selveste Grand Canyon. 

![]({{site.baseurl}}/assets/img/LV_belagio.jpg)
![]({{site.baseurl}}/assets/img/LV_eiffel.jpg)

Det øverste bildet viser det parktfulle hotellet Bellagio som ligger rett over gaten fra hotellet vi bodde på, Paris. De har ikke spart på rekvisittene for å gi gjestene en følelse av å være i den franske hovedstaden. Selv et Eiffeltårn (riktignok bare halvparten så høyt som det i Europas Paris) pryder hotellets fasade. 

Jeg har godt over 400 bilder og denne hjemmesnekrede siden er jo ikke akkurat en reser på bildeopplastning, så jeg har tenkt til å dele et reisebrev fra Las Vegas og et fra Grand Canyon. Hvis du skulle forville deg over dammen kan det jo tenkes at du dropper innom i hvert fall et av stedene, så kanskje jeg kan være til inspirasjon? Uansett, jeg håper dere der hjemme begynner å bli klare for påskeferien som er like rundt hjørne. Her i Texas kan jeg i hvert fall love at det sitter en siklende student som håper på et forsinket påskeegg i mai (gjerne med påskemarsipan fra Freia, fargepletter fra Hval og Anthon Berg sjokolade- og marsipanegg). Det kan jo tenkes at selveste påskeharen titter innom, vi krysser fingrene! 


