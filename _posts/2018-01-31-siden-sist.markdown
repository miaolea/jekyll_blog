---
layout: post
title:  Siden sist
date:   2018-01-31 16:32:20 +0100
img: DSC00873_k.jpg # Add image post (optional)
tags: [TTU, January18]
author: Mia Olea 
---
Hei! Akkurat nå sitter jeg på skolen og jobber med en innlevering i advanced dynamics, og det er pent sagt vanskelig. Det er allerede onsdag og det nærmer seg snart 100 dager til jeg igjen kan sette foten i landet jeg nå har innsett at jeg ikke vil flytte fra igjen. Uansett, nok patriotisme for i dag. Siden sist har jeg trent en god del. Forrige uke var det særdeles rolig på skolefronten og jeg fikk presset inn 6 crossfitøkter og 1 intervalløkt. Denne uken blir det nok litt mindre, men jeg må få opp løpelysten hvis jeg skal stille i Kristinaløpet i juni. Været har vært varmt og solfylt og i går spilte Mia og jeg tennis for andre gang her nede. Jeg har, til min store sorg, ikke på mirakuløst vis blitt et tennistalent over natten (eller semesteret), men gøy var det likevel.

Slenger med noen gamle bilder fra en alle tiders juleferie da jeg ikke har vært så flink til å knipse nye i det siste. 

![]({{site.baseurl}}/assets/img/DSC00869_k.jpg)

Slik ble resultatet da jeg prøvde å fange raketter med kameralinsen nyttårsaften. 

![]({{site.baseurl}}/assets/img/DSC00847_k.jpg)

Mine vakre venner på julemarked i Oslo lille julaften. 

Jeg håper dere der hjemme har en fin lillelørdag! Vi snakkes plustelig!