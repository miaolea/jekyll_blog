---
layout: post
title:  Ukas babling
date:   2018-02-19 16:32:20 +0100
img: IMG_1262.jpg # Add image post (optional)
tags: [TTU, February18]
author: Mia Olea 
---
Hei og god mandag! Nå skal jeg straks hive meg på sykkelen for ukens første forelesning før jeg har en aldri så liten eksamen. Fortsatt er det relativt rolig på skolefronten (men må være forsiktig med å nevne det for ofte så det ikke går troll i ord), så jeg får stort sett presset inn så mange treningsøkter som jeg ønsker. Og når vi først snakker (skriver) om trening, jeg har akkurat meldt meg på CorssFit Open, som er en internasjonal crossfit-konkurranse for alt fra mosjonister til verdenseliten. Den starter allerede på torsdag og varer frem til 26.mars. Det blir nok melkesyrefest, så jeg sitter her med litt blandede følelser. Men bare fordi noe er ukomfortabelt, betyr det ikke at det er en god grunn til å stå over, eller hva? 

![]({{site.baseurl}}/assets/img/IMG_1266.jpg)

Over til bildene jeg har valgt å illustrere dette innlegget med: lørdag kveld ble jeg sittende litt for lenge oppe, men hei, det er jo ikke hver dag skigutta løper inn til OL-gull i stafett. Tidligere på kvelden dro Kimberly, Mia og jeg til David og Sam og spilte Cards Against Humanity, noe jeg forøverig tapte med glans. OL gikk i bakgrunnen og Mia2 fikk mast seg til å se stafetten da klokken bikket midnatt. Vi måtte rikitgnok kaste inn håndkleet og se resten hjemme da ingen av amerikanerne viste særlig interesse for skigåingen halvveis inn i Sundbys etappe. Forståelig nok det, de var jo ikke en gang med i kampe om medalje, si. 

![]({{site.baseurl}}/assets/img/IMG_1245.jpg)

Onsdag forrige uke var det Valentine's Day og jeg ble overrasket av min kjære med blomster og bamse på døren. Tusen takk! Ha en fortsatt fin mandag, så snakkes vi plutselig! 
