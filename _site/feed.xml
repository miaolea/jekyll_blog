<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.7.3">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2018-07-18T22:28:18+02:00</updated><id>http://localhost:4000/</id><title type="html">Mia Olea Vettestad</title><subtitle>Write an awesome description for your new site here. You can edit this line in _config.yml. It will appear in your document head meta (for Google search results) and in your feed.xml site description.
</subtitle><author><name>Mia Olea Vettestad</name></author><entry><title type="html">Reisebrev - San Francisco</title><link href="http://localhost:4000/risebrev-sn-francisco/" rel="alternate" type="text/html" title="Reisebrev - San Francisco" /><published>2018-07-18T19:32:20+02:00</published><updated>2018-07-18T19:32:20+02:00</updated><id>http://localhost:4000/risebrev-sn-francisco</id><content type="html" xml:base="http://localhost:4000/risebrev-sn-francisco/">&lt;p&gt;&lt;strong&gt;Søndag 27.05.18&lt;/strong&gt;&lt;/p&gt;

&lt;p&gt;Flyet landet i 16:40-tiden og jeg var vel på hotellet rundt klokken 18. Jeg bodde på Pier 2620 Hotel Fisherman’s Wharf som forøvrig var råflott og lå veldig fint til. Jeg ruslet ned til en italiensk restaurant et par kvartaler bortenfor og nøt en god lasagne og et glass hvitvin mens jeg leste nettaviser og så på menneskene utenfor. Det ble en ganske tidlig kveld og jeg kunne si meg fornøyd med første dag i en ny by, helt alene.&lt;/p&gt;

&lt;p&gt;&lt;img src=&quot;/assets/img/DSC02042.jpg&quot; alt=&quot;&quot; /&gt;
&lt;img src=&quot;/assets/img/sanfran4.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Mandag 28.05.18&lt;/strong&gt;&lt;/p&gt;

&lt;p&gt;Siste mandagen i mai er Memorial Day og i tradisjonen tro deltok jeg på Murph, en hero WOD som ofte assosieres med denne dagen i USA. Jeg besøkte &lt;a href=&quot;http://sanfranciscocrossfit.com/&quot;&gt;San Francisco CrossFit&lt;/a&gt; og svettet meg gjennom et monster av en økt. Men så deilig det var etterpå!&lt;/p&gt;

&lt;p&gt;&lt;img src=&quot;/assets/img/DSC02045.jpg&quot; alt=&quot;&quot; /&gt;&lt;/p&gt;

&lt;p&gt;Vel tilbake på hotellet spiste jeg en god frokost før jeg ruslet over gaten og leide sykkel (og hjelm). Resten av dagen brukte jeg på sykkeltur frem og tilbake til Sausalito, en liten by ved vannkanten ca. 3km fra Golden Gate Bridge (på andre siden av brua fra der jeg bodde). Jeg tok meg god tid begge veier, og stoppet ofte for å ta bilder og bare nyte utsikten. Jeg brukte en times tid i Sausalito, nøt en god lunsj og shoppet litt, før jeg bega meg ut på tilbakeveien. Det går også en ferje tilbake til piren, som passerer Alcatraz, hvis man ikke ønsker å sykle begge veier.&lt;/p&gt;

&lt;p&gt;&lt;img src=&quot;/assets/img/DSC02053.jpg&quot; alt=&quot;&quot; /&gt;
&lt;img src=&quot;/assets/img/DSC02055.jpg&quot; alt=&quot;&quot; /&gt;
&lt;img src=&quot;/assets/img/DSC02056.jpg&quot; alt=&quot;&quot; /&gt;
&lt;img src=&quot;/assets/img/DSC02062.jpg&quot; alt=&quot;&quot; /&gt;
&lt;img src=&quot;/assets/img/DSC02070.jpg&quot; alt=&quot;&quot; /&gt;
&lt;img src=&quot;/assets/img/DSC02095.jpg&quot; alt=&quot;&quot; /&gt;
&lt;img src=&quot;/assets/img/DSC02104.jpg&quot; alt=&quot;&quot; /&gt;
&lt;img src=&quot;/assets/img/DSC02115.jpg&quot; alt=&quot;&quot; /&gt;
&lt;img src=&quot;/assets/img/DSC02117.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Tirsdag 29.05.18&lt;/strong&gt;&lt;/p&gt;

&lt;p&gt;Endelig var dagen for hjemreise kommet. Jeg løp intervaller og tøyde litt på hotellets treningssenter før frokost og utsjekk. Flyet til Norge gikk ikke før klokken 16, så jeg slo av en times tid ved vannkanten med en donut fra Krispy Kreme. Som jeg savner den gjærbaksten, haha!&lt;/p&gt;

&lt;p&gt;&lt;img src=&quot;/assets/img/sanfran2.jpg&quot; alt=&quot;&quot; /&gt;&lt;/p&gt;

&lt;p&gt;&lt;img src=&quot;/assets/img/sanfran1.jpg&quot; alt=&quot;&quot; /&gt; 
&lt;img src=&quot;/assets/img/sanfran3.jpg&quot; alt=&quot;&quot; /&gt;&lt;/p&gt;</content><author><name>Mia Olea</name></author><category term="July18" /><category term="Reisebrev" /><category term="CSan Francisco" /><summary type="html">Søndag 27.05.18</summary></entry><entry><title type="html">Reisebrev - Colorado Cattle Company</title><link href="http://localhost:4000/reisebrev-colorado-cattle-company/" rel="alternate" type="text/html" title="Reisebrev - Colorado Cattle Company" /><published>2018-07-18T17:32:20+02:00</published><updated>2018-07-18T17:32:20+02:00</updated><id>http://localhost:4000/reisebrev-colorado-cattle-company</id><content type="html" xml:base="http://localhost:4000/reisebrev-colorado-cattle-company/">&lt;p&gt;&lt;strong&gt;Onsdag 23.05.18&lt;/strong&gt;&lt;/p&gt;

&lt;p&gt;Jeg ble hentet på hotellet på formiddagen av en minibuss som tok meg og 5 andre gjester til ranchen i New Raymer. Etter en kjøretur på drøye to timer, svingte vi opp på et vakkert og idyllisk gårdstun. Vi fikk tildelt hver vår lille hytte, med eget bad, kjøleskap og, det beste av alt, utsikt rett mot en av innhegningene. Jeg kan godt venne meg til å våkne opp til synet av grønt gress og flotte hester!&lt;/p&gt;

&lt;p&gt;&lt;img src=&quot;/assets/img/DSC01900.jpg&quot; alt=&quot;&quot; /&gt;
&lt;img src=&quot;/assets/img/DSC01912.jpg&quot; alt=&quot;&quot; /&gt;
&lt;img src=&quot;/assets/img/DSC01919.jpg&quot; alt=&quot;&quot; /&gt;&lt;/p&gt;

&lt;p&gt;Vi fikk en liten omvisning på gården og denne søte frøkna kalt Sammy forsto vel at jeg er over middels glad i katter og enset en mulighet for kos.&lt;/p&gt;

&lt;p&gt;&lt;img src=&quot;/assets/img/sammy.jpg&quot; alt=&quot;&quot; /&gt;
&lt;img src=&quot;/assets/img/sammy2.jpg&quot; alt=&quot;&quot; /&gt;&lt;/p&gt;

&lt;p&gt;Klokken 18 var det tid for middag, og gjennom hele oppholdet var maten like god! Vi var en godt spredt gjeng sånn aldersmessig og fra første stund fløt praten lett. Etter middag møtte vi wranglerne (eller cowboyene om du vil), altså de som tok oss med på rideturene. Vi gikk en runde rundt bordet og delte hesteerfaringen vår, slik at wranglernene fikk en idé om hvilke hester som kunne passe våre ferdigheter.&lt;/p&gt;

&lt;p&gt;&lt;strong&gt;Torsdag 24.05.18&lt;/strong&gt;&lt;/p&gt;

&lt;p&gt;Litt over syv torsdag morgen møtte vi opp ved stallen og ble vitne til at noen titalls hester kom galopperende ned åsen foran oss, med skyfri himmel i bakgrunnen. Det var rett og slett magisk!&lt;/p&gt;

&lt;p&gt;&lt;img src=&quot;/assets/img/DSC01945.jpg&quot; alt=&quot;&quot; /&gt;&lt;/p&gt;

&lt;p&gt;Jeg fikk tildelt Ashley og etter kos og stell var det klart for frokost for de tobeinte. Klokken halv ti var vi tilbake ved stallen og klare for den første rideturen. Det gikk ganske rolig for seg og på veien hjem tok vi med oss tre kalver med mødre, som skulle vaksineres og merkes.&lt;/p&gt;

&lt;p&gt;Etter lunsj bar det ut på en ny tur og vi møtte på oppholdets første klapperslange. Den ble tatt av dage før vi fortsatte bortover det grønne, langstrakte landskapet.&lt;/p&gt;

&lt;p&gt;&lt;img src=&quot;/assets/img/DSC01974.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Fredag 25.05.18&lt;/strong&gt;&lt;/p&gt;

&lt;p&gt;Dag nummer to startet klokken åtte med stell og klargjøring av hestene. Ved stallen ventet derimot en ny hoppe på meg, da mistanken jeg hadde under gårsdagens andre ridetur viste seg å stemme: Ashley var halt, eller i det minste sår i høyre fremfot. Electra var en nydelig, liten, rødbrun hoppe som skrittet sakte, men travet og galopperte med god flyt. Perfekt med tanke på at vi fikk galoppert fra oss på fredagens lange ridetur.&lt;/p&gt;

&lt;p&gt;Halv ti var vi i salen, klare for dagens tokt og vi var ikke tilbake ved gården før i halv fire-tiden, tror jeg. Lunsjpausen tok vi midt ute i ødemarka, omringet av kuer, kalver, okser og hester.&lt;/p&gt;

&lt;p&gt;Da vi kom tilbake til stallen kunne de som ville øve på koordinasjon i arenaen. Det vil si, styre hesten i et åttetall rundt noen tønner i ulike hastigheter.&lt;/p&gt;

&lt;p&gt;&lt;img src=&quot;/assets/img/DSC01978.jpg&quot; alt=&quot;&quot; /&gt;
&lt;img src=&quot;/assets/img/DSC01986.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Lørdag 26.05.18&lt;/strong&gt;&lt;/p&gt;

&lt;p&gt;Klokken åtte fikk jeg et gledelig gjensyn med Ashley som hadde blitt bra i høyre fremfot igjen. Etter frokost bar det ut på min siste ridetur for denne gang. Vi møtte på en ny klapperslange som Thomas tok seg av og noen flokker med kuer og kalver som vi sjekket helsen til.&lt;/p&gt;

&lt;p&gt;Etter lunsj kunne vi velge mellom en ridetur eller lek i arenaen. Jeg valgte sistnevnte da jeg aldri har flyttet kuer før. Seks av åtte gjester valgte å bli, så vi hentet inn seks kuer og fikk ulike oppgaver. Det var kjempegøy og akkurat passe utfordrende. Særlig spennende var det å se på hestene som visste akkurat hva de skulle gjøre.&lt;/p&gt;

&lt;p&gt;&lt;img src=&quot;/assets/img/DSC01997.jpg&quot; alt=&quot;&quot; /&gt;
&lt;img src=&quot;/assets/img/DSC02013.jpg&quot; alt=&quot;&quot; /&gt;&lt;/p&gt;

&lt;p&gt;Midt under leken forsvant Thomas, det viste seg senere at en klapperslange lusket utenfor arenaen. Veldig fornøyd med at jeg ikke møtte på den for å si det slik!&lt;/p&gt;

&lt;p&gt;&lt;img src=&quot;/assets/img/ranch1.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Søndag 27.05.18&lt;/strong&gt;&lt;/p&gt;

&lt;p&gt;Tid for hjemreise etter frokost. Jeg ville virkelig ikke dra. Å være på gjesteranchen ute i Colorados ødemark var så fredfullt og avslappende at jeg godt kunne tilbragt hele sommeren på samme sted. Så én ting er i hvert fall sikkert: hit må jeg tilbake!&lt;/p&gt;

&lt;p&gt;&lt;img src=&quot;/assets/img/DSC02031.jpg&quot; alt=&quot;&quot; /&gt;&lt;/p&gt;</content><author><name>Mia Olea</name></author><category term="July18" /><category term="Reisebrev" /><category term="Colorado" /><category term="Ranch" /><summary type="html">Onsdag 23.05.18</summary></entry><entry><title type="html">Reisebrev - Los Angeles</title><link href="http://localhost:4000/reisebrev-los-angeles/" rel="alternate" type="text/html" title="Reisebrev - Los Angeles" /><published>2018-07-06T17:32:20+02:00</published><updated>2018-07-06T17:32:20+02:00</updated><id>http://localhost:4000/reisebrev-los-angeles</id><content type="html" xml:base="http://localhost:4000/reisebrev-los-angeles/">&lt;p&gt;&lt;strong&gt;Torsdag 17.05&lt;/strong&gt;&lt;/p&gt;

&lt;p&gt;På selveste 17.mai forlot jeg Lubbock til fordel for Los Angeles. På flyplassen tok Kimberly meg i mot med selvtegnet norsk flagg og “Gratulerer med dagen”. Det hjalp på humøret til ei som savnet bunaden og prosecco-frokosten. Etter en lyft-tur som endte med kvalme for begge to, kunne vi omsider lempe koffertene (flyttelasset i mitt tilfellet) inn på hotellrommet (hos Comfort Inn Santa Monica) og begynne jakten etter en restaurant. Vi endte opp på en rett i nærheten, Milo &amp;amp; Olive, som serverte så god pizza at vi endte opp med å spise der dagen etter også.&lt;/p&gt;

&lt;p&gt;&lt;strong&gt;Fredag 18.05&lt;/strong&gt;&lt;/p&gt;

&lt;p&gt;Vi fikk oss en god natts søvn og etter frokost var vi klare for The Getty Museum. Der viste de blant annet en utstilling fra oldtidens Egypt, noe som var vell verdt en noe kronglete lyft-tur. Adressen appen hadde assosiert med museet viste seg å være en stengt inngang og dermed en bomtur. Men etter en times tid med knoting frem og tilbake, kom vi oss endelig frem. Museet lå i idylliske omgivelser, med utsikt over store deler av vest-LA. Bare litt synd at været ikke var på vår side denne turen.&lt;/p&gt;

&lt;p&gt;&lt;img src=&quot;/assets/img/DSC01747.jpg&quot; alt=&quot;&quot; /&gt;
&lt;img src=&quot;/assets/img/DSC01754.jpg&quot; alt=&quot;&quot; /&gt;&lt;/p&gt;

&lt;p&gt;Etter en tørr baguett til lunsj (ikke spis lunsj på the Getty), satte vi kursen mot noe som skulle være en japansk hage. Hagen jeg egentlig hadde sett for meg var stengt, men det så ut til at Los Angeles hadde mange japanske hager å by på, så dermed tok vi turen til Little Tokyo. Hagen viste seg å være lite å skryte av. Det var et par trær og en dam med fisk og det var det hele. Men Little Tokyo var en bydel med mye annet å by på, og jeg fikk både sushi fra rullebånd og japansk øl, så jeg var strålende fornøyd! Rett etter lunsj nummer to møtte vi fine Karina som kom med toget fra Santa Barbara. Deretter bar det tilbake til hotellet for et raskt skift før middag nummer to på Milo &amp;amp; Olive, før turens høydepunkt (for min del i hvert fall): konserten med selveste Taylor Swift i Pasadena. Selv om vi måtte vente litt vel lenge på en lyft i nattekulden, så var det virkelig verdt det. For en opplevelse! Ikke bare har hun en rå stemme, men sceneshow kan hun også lage! Som den trofaste Swift-fanen jeg er, får selvfølgelig konserten terningkast 6.&lt;/p&gt;

&lt;p&gt;&lt;img src=&quot;/assets/img/DSC01757.jpg&quot; alt=&quot;&quot; /&gt;
&lt;img src=&quot;/assets/img/DSC01769.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Lørdag 19.05&lt;/strong&gt;&lt;/p&gt;

&lt;p&gt;Med varmen tilbake i kroppen og sangene fra Reputation på hjernen, ruslet vi ned til Santa Monica Pier, Kimberly, Karina og jeg. Det var så godt å se sjøen igjen og puste inn lukten av saltvann. Etter en god lunsj leide vi sykler og syklet til Venice Beach. Vel verdt turen, men Venice skuffet nok litt, så etter en is fra Ben&amp;amp;Jerry’s ble det straka vegen tilbake til Santa Monica. Der fikk jeg til og med tatt 2x2 pull-ups på stranden og Kimberly var så snill og dokumenterte det hele. Runna LA der, ja, si, haha.&lt;/p&gt;

&lt;p&gt;&lt;img src=&quot;/assets/img/DSC01779.jpg&quot; alt=&quot;&quot; /&gt;
&lt;img src=&quot;/assets/img/DSC01783.jpg&quot; alt=&quot;&quot; /&gt;
&lt;img src=&quot;/assets/img/DSC01785.jpg&quot; alt=&quot;&quot; /&gt;&lt;/p&gt;

&lt;p&gt;Slått ut av frisk luft og sykkel- og gåtur, satte vi oss i en Lyft tilbake til hotellet. Der slappet vi av før det var dags for middag. Vi dro ned til Santa Monica Pier og spiste på en veldig koselig italiensk restaurant. Rett etter at vi kom inn døren på hotellrommet igjen, kom Erle fra New York. For et gledelig gjensyn!&lt;/p&gt;

&lt;p&gt;&lt;strong&gt;Søndag 20.05&lt;/strong&gt;&lt;/p&gt;

&lt;p&gt;Med et CrossFit-senter 500m fra hotellet, måtte jeg bare starte ukens siste dag med en svett økt. Jeg besøkte &lt;a href=&quot;http://crossfitla.com/&quot;&gt;CrossFit LA&lt;/a&gt; for de som måtte være interesserte, og det var en veldig hyggelig box. 
Etter en dusj og frokost dro vi til Hollywood og Walk of Fame. Kimberly tipset om at TLC Chinese Theatre var vel verdt et besøk, og det var det virkelig. Det ligger midt på Walk of Fame og selveste Sonja Henie har lagt igjen fot-(skjøyte)print der.&lt;/p&gt;

&lt;p&gt;&lt;img src=&quot;/assets/img/sonjahenie.jpg&quot; alt=&quot;&quot; /&gt;
&lt;img src=&quot;/assets/img/johnnydepp.jpg&quot; alt=&quot;&quot; /&gt;&lt;/p&gt;

&lt;p&gt;Etter litt rusling rundt i Hollywood tok vi turen til et Farmer’s Market. Der var det noe for enhver smak og jeg tror vi alle fire nærmest rullet ut igjen, flere timer senere. Hvis noen skulle være interesserte, så besøkte vi the Original Farmer’s Market, som ligger rett ved the Grove.&lt;/p&gt;

&lt;p&gt;&lt;img src=&quot;/assets/img/DSC01792.jpg&quot; alt=&quot;&quot; /&gt;
&lt;img src=&quot;/assets/img/DSC01794.jpg&quot; alt=&quot;&quot; /&gt;&lt;/p&gt;

&lt;p&gt;Da kvelden kom tok Karina toget tilbake til Santa Barbara. Vi tre andre spiste middag på Ye Olde King’s Head hvor lokalet fremdeles bar preg av det store bryllupet dagen før.&lt;/p&gt;

&lt;p&gt;&lt;strong&gt;Mandag 21.05&lt;/strong&gt;&lt;/p&gt;

&lt;p&gt;Søndag kveld bestemte vi oss for å være skikkelige turister den siste dagen i LA og booket en Sightseeing-busstur. Bussen tok oss to timer rundt i Beverly Hills og Hollywood og i tillegg til å se mange kjente menneskers hjem, ble det tid til et stopp der vi kunne spotte Hollywood-skiltet, som egentlig var hovedgrunnen til at vi slang oss med på turen.&lt;/p&gt;

&lt;p&gt;&lt;img src=&quot;/assets/img/DSC01865.jpg&quot; alt=&quot;&quot; /&gt;
&lt;img src=&quot;/assets/img/DSC01848.jpg&quot; alt=&quot;&quot; /&gt;&lt;/p&gt;

&lt;p&gt;Bussturen var riktignok på ettermiddagen, så før den tid rakk vi å besøke et museum og spise god sushi til lunsj.&lt;/p&gt;

&lt;p&gt;&lt;img src=&quot;/assets/img/DSC01810.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Tirsdag 22.05&lt;/strong&gt;&lt;/p&gt;

&lt;p&gt;Hjemreise for Kimberly og Erle og på kvelden dro jeg til Denver. Kimberly dro rett etter frokost og det var rart å si hadet til et menneske som har vært der for meg gjennom hele utvekslingsoppholdet mitt. Jeg hater å ta farvel og måtte kjempe mot tårene.&lt;/p&gt;

&lt;p&gt;&lt;img src=&quot;/assets/img/goodbye2.jpg&quot; alt=&quot;&quot; /&gt;&lt;/p&gt;

&lt;p&gt;Da Kimberly hadde dratt tok Erle og jeg en snartur til The Griffith Observatory. Det lå et godt stykke unna hotellet og vi rakk så vidt å se oss litt rundt før vi måtte ta en Lyft tilbake. Men for en utsikt! Det er sikkert enda flottere når været spiller på lag. Uansett, vi kom oss tilbake til hotellet og koffertene og jeg rakk en lunsj på en restaurant på andre siden av gaten før jeg dro til flyplassen, fortsatt uvitende om at flyet skulle bli to timer forsinket.&lt;/p&gt;

&lt;p&gt;&lt;img src=&quot;/assets/img/DSC01833.jpg&quot; alt=&quot;&quot; /&gt;
&lt;img src=&quot;/assets/img/DSC01892.jpg&quot; alt=&quot;&quot; /&gt;&lt;/p&gt;

&lt;p&gt;Los Angeles tok meg ikke med storm. Det er en stor by, med store avstander til det meste og sammenlignet med for eksempel New York, manglet den for meg litt, ja, hva skal jeg si, sjarm? For all del, det var verdt turen og jeg sitter igjen med fine minner, men jeg ville nok sett San Francisco og New York igjen før jeg legger reiseplanene til Los Angeles for andre gang.&lt;/p&gt;

&lt;p&gt;Jeg er heldig som har så fine venninner å reise med. Vi skal ikke bare gjøre dette til en tradisjon da, jenter (pluss Gretland, selvfølgelig)?&lt;/p&gt;</content><author><name>Mia Olea</name></author><category term="July18" /><category term="Los Angeles" /><category term="Reisebrev" /><summary type="html">Torsdag 17.05</summary></entry><entry><title type="html">En altfor sen oppdatering</title><link href="http://localhost:4000/en-altfor-sen-oppdatering/" rel="alternate" type="text/html" title="En altfor sen oppdatering" /><published>2018-07-03T17:32:20+02:00</published><updated>2018-07-03T17:32:20+02:00</updated><id>http://localhost:4000/en-altfor-sen-oppdatering</id><content type="html" xml:base="http://localhost:4000/en-altfor-sen-oppdatering/">&lt;p&gt;Hei dere! Nå er det kanskje mange som har gitt opp å lete etter nye oppdateringer på vettestad.no, og det med god grunn. Jeg tar selvkritikk så det holder, for her har det vært stille. Men, jeg har planer om å bryte stillheten nå. For jeg er hjemme i Norge. Og dere har enda reisebrev fra Los Angeles, San Francisco og selveste ranchen i Colorado tilgode.&lt;/p&gt;

&lt;p&gt;&lt;img src=&quot;/assets/img/20180703_1.jpg&quot; alt=&quot;&quot; /&gt;
&lt;img src=&quot;/assets/img/20180703_2.jpg&quot; alt=&quot;&quot; /&gt;
&lt;img src=&quot;/assets/img/20180703_3.jpg&quot; alt=&quot;&quot; /&gt;&lt;/p&gt;

&lt;p&gt;1.juni kjørte jeg opp til Trondheim. Været var selvfølgelig ikke like flott som på Østlandet, så jeg rakk en tur innom IKEA og pimpet opp soverommet litt. Sier meg meget fornøyd med “oppussingsferdighetene” mine så langt!&lt;/p&gt;

&lt;p&gt;&lt;img src=&quot;/assets/img/20180703_4.jpg&quot; alt=&quot;&quot; /&gt;&lt;/p&gt;

&lt;p&gt;Som dere ser har nettsiden fått en ny drakt. Jeg har flytten den fra en virtuell server i Amsterdam til github-pages for de som måtte være interesserte. Ruby on Rails er lagt litt på hylla for øyeblikket, til fordel for jekyll.&lt;/p&gt;

&lt;p&gt;Nok nerding for nå. Jeg lover å vise dere masse bilder fra de to siste ukene mine i USA veldig snart, jeg må bare nyte finværet litt først.&lt;/p&gt;</content><author><name>Mia Olea</name></author><category term="July18" /><summary type="html">Hei dere! Nå er det kanskje mange som har gitt opp å lete etter nye oppdateringer på vettestad.no, og det med god grunn. Jeg tar selvkritikk så det holder, for her har det vært stille. Men, jeg har planer om å bryte stillheten nå. For jeg er hjemme i Norge. Og dere har enda reisebrev fra Los Angeles, San Francisco og selveste ranchen i Colorado tilgode.</summary></entry><entry><title type="html">Livstegn</title><link href="http://localhost:4000/livstegn/" rel="alternate" type="text/html" title="Livstegn" /><published>2018-05-11T17:32:20+02:00</published><updated>2018-05-11T17:32:20+02:00</updated><id>http://localhost:4000/livstegn</id><content type="html" xml:base="http://localhost:4000/livstegn/">&lt;p&gt;Heisann! Nå er det en stund siden sist og jeg tenkte at det var på tide å gi lyd fra seg. I dag tidlig fullførte jeg min første eksamen og det gikk helt greit med tanke på at jeg ikke akkurat øvde så mye. Jeg har en til lørdag kveld før den vanskeligste venter tirsdag ettermiddag. Det er skikkelig varmt og fint her, med godt over 30 grader Celsius og det siste jeg vil er å sitte inne og lese, men nå er det heller ikke så frykelig lenge igjen til ferie.&lt;/p&gt;

&lt;p&gt;Min kjære navnsøster og ferdigstuderte (GRATULERER SÅ MYE MED VEL GJENNOMFØRT STUDIE, GRETLAND!!! Du kommer til å være en kjemperessurs i arbeidslivet!) Gretland satte seg på flyet til Norge torsdag morgen og er allerede trygt hjemme på norsk jord (tipper det er en frøken som koser seg med reker nå, ja). Vi hadde en aldri så liten avskjedsmiddag, Grace, Kimberly, Mia og jeg, onsdag kveld. Kimberly og Mia havnet tilfeldigvis her for noen dager siden da de egentlig hadde kjørt seg vill (hvis jeg husker rett, haha). Det kunne ikke vært en bedre “bomtur”, for restauranten/baren de endte opp på var noe virkelig utenom det vanlige. Jeg lar bildene tale for seg og lover å komme sterkere tilbake etter semesterslutt. Da står tross alt tidenes jentetur til LA og ranchferie på agendagen, bra bloggmateriale med andre ord!&lt;/p&gt;

&lt;p&gt;&lt;img src=&quot;/assets/img/ttu2.jpg&quot; alt=&quot;&quot; /&gt;
&lt;img src=&quot;/assets/img/ttu3.jpg&quot; alt=&quot;&quot; /&gt;
&lt;img src=&quot;/assets/img/ttu4.jpg&quot; alt=&quot;&quot; /&gt;&lt;/p&gt;</content><author><name>Mia Olea</name></author><category term="TTU" /><category term="May18" /><summary type="html">Heisann! Nå er det en stund siden sist og jeg tenkte at det var på tide å gi lyd fra seg. I dag tidlig fullførte jeg min første eksamen og det gikk helt greit med tanke på at jeg ikke akkurat øvde så mye. Jeg har en til lørdag kveld før den vanskeligste venter tirsdag ettermiddag. Det er skikkelig varmt og fint her, med godt over 30 grader Celsius og det siste jeg vil er å sitte inne og lese, men nå er det heller ikke så frykelig lenge igjen til ferie.</summary></entry><entry><title type="html">Hjemlengsel</title><link href="http://localhost:4000/hjemlengsel/" rel="alternate" type="text/html" title="Hjemlengsel" /><published>2018-04-26T17:32:20+02:00</published><updated>2018-04-26T17:32:20+02:00</updated><id>http://localhost:4000/hjemlengsel</id><content type="html" xml:base="http://localhost:4000/hjemlengsel/">&lt;p&gt;I skrivende stund er det 19 dager igjen til semesterslutt og 33 dager til jeg vender snuten mot Norge. Det er jo egentlig ikke mange dagene, og det kommer helt sikkert til å gå fort, men akkurat nå, når jeg nærmest sitter og teller timer, så går det irriterende sakte. Jeg vil hjem NÅ. Jeg vil trekke frisk sjøluft gjennom nesen og ned i lungene. Jeg vil nyte et glass med iskaldt vann, rett fra springen. Jeg vil sitte i solveggen på verandaen hjemme, med verdens beste pelsdott på fanget. Jeg vil kjenne vinden rive i håret og salt sjøsprøyt i fjeset, mens vi durer Nøtterøy rundt til havs.&lt;/p&gt;

&lt;p&gt;&lt;img src=&quot;/assets/img/norge5.jpg&quot; alt=&quot;&quot; /&gt;&lt;/p&gt;

&lt;p&gt;Jeg vil nyte noen fine sommerdager i Trondheim. Nyte roen i den fine leiligheten min.&lt;/p&gt;

&lt;p&gt;&lt;img src=&quot;/assets/img/norge2.jpg&quot; alt=&quot;&quot; /&gt;&lt;/p&gt;

&lt;p&gt;Jeg vil feire 17.mai ikledd min kjære bunad. Svinge med flagget i rødt, hvitt og blått og gråte en skvett til “Ja, vi elsker”. Jeg vil spise kvikklunsj og gå på fjelltur. Jeg vil løpe bakkeintervaller på Vardås. Kjenne lett sommerregn mot ansiktet. Jeg vil trene på Øya. Spise reker til lunsj. Grille laks til middag. Men jeg sitter enda her på biblioteket på skolen. I Texas. Milevis fra sjø og godt springvann. Milevis fra så mange jeg så gjerne skulle sett hver dag. 3 eksamener og en test venter på meg før jeg kan kaste inn Rottmann (fortså den de som kan, haha) for dette semesteret.&lt;/p&gt;

&lt;p&gt;Men når jeg våkner i morgen er det bare 32 dager igjen. 32 dager til å dagdrømme om en rusletur ned til Rema for å kjøpe den gode mangosorbet-pinneisen (håper Diplomis fortsatt fører den!). 32 dager som blir så innholdsrike at jeg forhåpentligvis glemmer å telle ned. 32 dager der dere der hjemme kan slurpe i dere så mye springvann dere bare vil, og kanskje ofre meg en liten tanke.&lt;/p&gt;

&lt;p&gt;Hjemlengselen har aldri vært langt unna dette semesteret og det snodige er hvor mye man kan savne de dagligdagse tingene.&lt;/p&gt;</content><author><name>Mia Olea</name></author><category term="TTU" /><category term="April18" /><summary type="html">I skrivende stund er det 19 dager igjen til semesterslutt og 33 dager til jeg vender snuten mot Norge. Det er jo egentlig ikke mange dagene, og det kommer helt sikkert til å gå fort, men akkurat nå, når jeg nærmest sitter og teller timer, så går det irriterende sakte. Jeg vil hjem NÅ. Jeg vil trekke frisk sjøluft gjennom nesen og ned i lungene. Jeg vil nyte et glass med iskaldt vann, rett fra springen. Jeg vil sitte i solveggen på verandaen hjemme, med verdens beste pelsdott på fanget. Jeg vil kjenne vinden rive i håret og salt sjøsprøyt i fjeset, mens vi durer Nøtterøy rundt til havs.</summary></entry><entry><title type="html">Fredag den 13.</title><link href="http://localhost:4000/fredag-den-13/" rel="alternate" type="text/html" title="Fredag den 13." /><published>2018-04-23T17:32:20+02:00</published><updated>2018-04-23T17:32:20+02:00</updated><id>http://localhost:4000/fredag-den-13</id><content type="html" xml:base="http://localhost:4000/fredag-den-13/">&lt;p&gt;Fredag den 13. april satte Mia, Kimberly og jeg kursen mot Palo Duro Canyon, med mål om å overnatte i telt ute i det fri. Bilen var lastet med god mat og varme klær og vi hadde ikke ofret en tanke til datoen før vi plutselig hørte et kraftig smell og halve panseret på Jeepen blafret opp i den mildt sagt kraftige vinden. Et sted midt mellom Tulia og Happy (to tettsteder mellom Lubbock og Amarillo) sto vi der, tre jenter og en valp, med en Jeep som manglet en krok og fare for å ødelegge den enda mer hvis vi bevegde oss videre på motorveien i den kraftige vinden. Så hva gjør vi nå?&lt;/p&gt;

&lt;p&gt;En saktegående tur innom Tulia viste seg å være en bomtur på leting etter delen som hadde blitt ødelagt. Vi hadde ingen andre valg enn å fortsette, på sideveien, til Amarillo i bestefarstempo. Da vi endelig kom frem var det kaldt, fortsatt kraftig vind og regnbyger i lufta. Det begynte å mørkne og vi bestemte oss vel egentlig der og da for at teltet fikk bli i posen og foreldrene til Kimberly fikk tre overnattingsgjester.&lt;/p&gt;

&lt;p&gt;Det ble kanskje ikke s’mores på bålet, men microovnen fungerte som en god vikar. Burger ble det uansett og i stedet for kortspill omkranset i soveposen, ble det Game of Life i en varm stue med tre hunder fykende rundt. Alt i alt ble den en koselig kveld, selvom det ikke ble helt slik vi hadde tenkt. Lørdagen ble uansett ganske så nært planlagt. Bilen ble fikset på morgenen og vi kunne dure bort til Palo Duro og gjennomføre turen til the Lighthouse (som for de spesielt årvåkne er den samme turen som Kimberly og jeg gikk i september).&lt;/p&gt;

&lt;p&gt;&lt;img src=&quot;/assets/img/DSC01742.jpg&quot; alt=&quot;&quot; /&gt;
&lt;img src=&quot;/assets/img/DSC01745.jpg&quot; alt=&quot;&quot; /&gt;
&lt;img src=&quot;/assets/img/DSC01746.jpg&quot; alt=&quot;&quot; /&gt;&lt;/p&gt;</content><author><name>Mia Olea</name></author><category term="TTU" /><category term="April18" /><category term="Amarillo" /><summary type="html">Fredag den 13. april satte Mia, Kimberly og jeg kursen mot Palo Duro Canyon, med mål om å overnatte i telt ute i det fri. Bilen var lastet med god mat og varme klær og vi hadde ikke ofret en tanke til datoen før vi plutselig hørte et kraftig smell og halve panseret på Jeepen blafret opp i den mildt sagt kraftige vinden. Et sted midt mellom Tulia og Happy (to tettsteder mellom Lubbock og Amarillo) sto vi der, tre jenter og en valp, med en Jeep som manglet en krok og fare for å ødelegge den enda mer hvis vi bevegde oss videre på motorveien i den kraftige vinden. Så hva gjør vi nå?</summary></entry><entry><title type="html">Crawfish Boil</title><link href="http://localhost:4000/crawfish-boil/" rel="alternate" type="text/html" title="Crawfish Boil" /><published>2018-04-23T17:32:20+02:00</published><updated>2018-04-23T17:32:20+02:00</updated><id>http://localhost:4000/crawfish-boil</id><content type="html" xml:base="http://localhost:4000/crawfish-boil/">&lt;p&gt;I går, altså søndag, hadde Kimberly skaffet oss billetter til en fraternity’s årlige ferskvannskrepselag, hvis vi skal holde det til morsmålet. De hadde satt ut to langbord som de stadig fylte opp med nykokt kreps. Det luktet utmerket og så meget innbydende ut. Eneste skåret i gleden var at krepesen var kokt med løk, hvitløk og krydder. Masse krydder. Så det ble med to kreps på meg, men opplevelsen var likevel verdt det. Om ikke annet gleder jeg meg enda mer til å komme hjem og spise sjømat så ofte jeg vil. Nå teller jeg dager for fullt og ser så frem til å sette føttene på norsk jord 30.mai.&lt;/p&gt;

&lt;p&gt;&lt;img src=&quot;/assets/img/crawfish2.jpg&quot; alt=&quot;&quot; /&gt;&lt;/p&gt;</content><author><name>Mia Olea</name></author><category term="TTU" /><category term="April18" /><summary type="html">I går, altså søndag, hadde Kimberly skaffet oss billetter til en fraternity’s årlige ferskvannskrepselag, hvis vi skal holde det til morsmålet. De hadde satt ut to langbord som de stadig fylte opp med nykokt kreps. Det luktet utmerket og så meget innbydende ut. Eneste skåret i gleden var at krepesen var kokt med løk, hvitløk og krydder. Masse krydder. Så det ble med to kreps på meg, men opplevelsen var likevel verdt det. Om ikke annet gleder jeg meg enda mer til å komme hjem og spise sjømat så ofte jeg vil. Nå teller jeg dager for fullt og ser så frem til å sette føttene på norsk jord 30.mai.</summary></entry><entry><title type="html">Ukas skravling</title><link href="http://localhost:4000/ukas-skravling/" rel="alternate" type="text/html" title="Ukas skravling" /><published>2018-04-15T17:32:20+02:00</published><updated>2018-04-15T17:32:20+02:00</updated><id>http://localhost:4000/ukas-skravling</id><content type="html" xml:base="http://localhost:4000/ukas-skravling/">&lt;p&gt;Det har vært stille her i det siste, og det beklager jeg for. Det er ikke fordi jeg har lite tid til overs, de to siste ukene har vært ganske rolige. Problemet er vel heller at jeg har mye på hjertet. Litt for mye jeg ønsker å formidle, og da blir det fort rotete. Jeg vil ikke poste uferdige debattinnlegg, men det er heller ikke så lett å ferdigstille dem når jeg stadig blir usikker på hvor jeg faktisk står. Å bo så langt hjemmefra har, som de fleste sikkert allerede har skjønt, fått meg til å tenke mye på nettopp Norge. Jeg skulle så gjerne svingt det fine røde, hvite og blå flagget ikledd min kjære bunad på selveste 17.mai, for aldri har jeg følt meg så stolt over å være norsk. Som et plaster på såret har jeg begynt å skrive ned mine tanker om norske verdier. Om det noen gang ferdigstilles slik at jeg kan dele det får fremtiden vise. Nå har jo kanskje innledningen blitt for rotete allerede, så hva med en oppdatering på livet i Texas?&lt;/p&gt;

&lt;p&gt;Jeg har vært på en noe mislykket camping-tur i Palo Duro Canyon, mer om det i et eget innlegg i løpet av de nærmeste dagene. Jeg har også tilbakelagt en eksamen, og nå på mandag venter en ny. Utvekslingsoppholdet som for et øyeblikk siden virket så fryktelig langt, er snart ved veis ende. I skrivende stund er det bare 30 dager til sommerferien. Det betyr også at det bare er 32 dager til vi reiser til Los Angeles. Og ja, nå kan jeg si vi. Jeg er så heldig å få med meg både Karina og Kimberly på tur, til og med på Taylor Swift konsert. Nå mangler jeg bare en ekte fan-t-skjorte, så er jeg klar!&lt;/p&gt;

&lt;p&gt;Været her har stort sett vært upåklagelig (jeg skriver jo tross alt til et publikum som består av kun nordmenn, så da må jo vær-snakkis bli en slager!), med flere ettermiddager der gradestokken har krøpet over 30 grader Celsius. Det er i hvertfall et stort pluss ved å bo i Texas. Jeg koser meg også mye på trening om dagen. På onsdag løsnet endelig double unders-teknikken, noe jeg har slitt fælt med i TO år. Det var så fryktelig deilig da det endelig løsnet, at jeg bare måtte spandere på meg et aldri så lite gledeshyl. Hadde det ikke vært for at jeg enda hadde en runde igjen av økten, hadde nok gledestårene trillet også. Leggene mine har vært så stive at jeg har slitt med å komme meg ned trapper, men det er så absolutt verdt det!&lt;/p&gt;

&lt;p&gt;&lt;img src=&quot;/assets/img/cs3.jpg&quot; alt=&quot;&quot; /&gt;&lt;/p&gt;

&lt;p&gt;Jeg har ikke tatt så mange bilder denne uken, men jeg har fremdeles noen fra mars på lager, så kos dere med de! Mustangen Bendik leide pryder bildet over her.&lt;/p&gt;

&lt;p&gt;&lt;img src=&quot;/assets/img/cs1.jpg&quot; alt=&quot;&quot; /&gt;&lt;/p&gt;

&lt;p&gt;Et sted i New Mexico, på vei til Colorado, måtte jeg hilse på disse sjarmtrollene. Jeg smelter helt bare av å se på bildet, og skulle så gjerne dratt med meg begge to hjem, som kolli nummer 4 og 5.&lt;/p&gt;

&lt;p&gt;&lt;img src=&quot;/assets/img/cs2.jpg&quot; alt=&quot;&quot; /&gt;
&lt;img src=&quot;/assets/img/cs4.jpg&quot; alt=&quot;&quot; /&gt;&lt;/p&gt;

&lt;p&gt;Bare sånn i tilfelle man skulle begynne å lure på om det var en Mustang (Mustand skrives med stor M, sant?) eller ei, så satte lyset under frontspeilet en sikker stopper for enhver tvil.&lt;/p&gt;

&lt;p&gt;&lt;img src=&quot;/assets/img/cs6.jpg&quot; alt=&quot;&quot; /&gt;&lt;/p&gt;

&lt;p&gt;Frokostsalen til The Cliff House i Manitou Springs var så fryktelig sjarmerende.&lt;/p&gt;

&lt;p&gt;&lt;img src=&quot;/assets/img/cs5.jpg&quot; alt=&quot;&quot; /&gt;&lt;/p&gt;

&lt;p&gt;Colorado Springs’ èn av mange versjoner av det jeg antar er Lille Trille (?).&lt;/p&gt;</content><author><name>Mia Olea</name></author><category term="TTU" /><category term="April18" /><summary type="html">Det har vært stille her i det siste, og det beklager jeg for. Det er ikke fordi jeg har lite tid til overs, de to siste ukene har vært ganske rolige. Problemet er vel heller at jeg har mye på hjertet. Litt for mye jeg ønsker å formidle, og da blir det fort rotete. Jeg vil ikke poste uferdige debattinnlegg, men det er heller ikke så lett å ferdigstille dem når jeg stadig blir usikker på hvor jeg faktisk står. Å bo så langt hjemmefra har, som de fleste sikkert allerede har skjønt, fått meg til å tenke mye på nettopp Norge. Jeg skulle så gjerne svingt det fine røde, hvite og blå flagget ikledd min kjære bunad på selveste 17.mai, for aldri har jeg følt meg så stolt over å være norsk. Som et plaster på såret har jeg begynt å skrive ned mine tanker om norske verdier. Om det noen gang ferdigstilles slik at jeg kan dele det får fremtiden vise. Nå har jo kanskje innledningen blitt for rotete allerede, så hva med en oppdatering på livet i Texas?</summary></entry><entry><title type="html">Reisebrev - Colordo Springs</title><link href="http://localhost:4000/reisebrev-colorado-springs/" rel="alternate" type="text/html" title="Reisebrev - Colordo Springs" /><published>2018-04-06T17:32:20+02:00</published><updated>2018-04-06T17:32:20+02:00</updated><id>http://localhost:4000/reisebrev-colorado-springs</id><content type="html" xml:base="http://localhost:4000/reisebrev-colorado-springs/">&lt;p&gt;Heisann! Nå er vel påsken vel overstått for de fleste, og april har allerede meldt sin ankomst. Min påskeferie var vel egentlig spring break som var for to uker siden, men andre påskedag var i det minste forelesningsfri. Skulle jo bare mangle etter at jeg hadde en 210 minutters eksamen på selveste påskeaften, si. Nå har jeg skrevet meg litt bort, som jeg ofte gjør. Dette innlegget skulle jo bli et reisebrev fra Colorado Springs, så løst og fast kan vi prate om siden. Bendik kom kjørende fra Denver 21. mars og vi fikk noen fine dager i Lubbock sammen før jeg slo følge på tilbakeveien.&lt;/p&gt;

&lt;p&gt;&lt;strong&gt;Lørdag 31.03.18&lt;/strong&gt;&lt;/p&gt;

&lt;p&gt;Rett etter eksamensslutt klokken 13:30 spiste vi en kjapp lunsj før Bendik satte seg bak rattet og jeg tok plass i passasjersetet. Ulempen (eller fordelen, alt ettersom) med å være under 25 i utlandet er at leieprisen på bil dobles, så passasjersetet ble min faste plass resten av turen. Jeg pleier jo som regel å finne drømmeland rimelig kjapt i alt av kjøretøy, men en ulyttet, eldre episode av Lørdagsrådet holdt oss (eller meg da) våkne de første timene og deretter var det gjort. Vi kjørte gjennom New Mexico, spiste middag på McDonalds rett ved grensen til Colorado og fant frem til hotellet i Manitou Springs rett før klokken 22. Vi bodde på &lt;a href=&quot;https://www.thecliffhouse.com/&quot;&gt;the Cliff House&lt;/a&gt; som visstnok skal være hele to år eldre enn staten Colorado. Vi fikk en oppgradering, en voldsom en også, og endte opp med Crown Prince Ferdinand Suite. Jeg lar mine amatørmessige bilder tale for seg.&lt;/p&gt;

&lt;p&gt;&lt;img src=&quot;/assets/img/DSC01616.jpg&quot; alt=&quot;&quot; /&gt;
&lt;img src=&quot;/assets/img/DSC01619.jpg&quot; alt=&quot;&quot; /&gt;
&lt;img src=&quot;/assets/img/DSC01615.jpg&quot; alt=&quot;&quot; /&gt;
&lt;img src=&quot;/assets/img/DSC01629.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Søndag 01.04.18&lt;/strong&gt;&lt;/p&gt;

&lt;p&gt;Jeg var inne på tanken om å lure mamma og pappa, men slo det fort vekk da jeg ikke kunne komme på noe troverdig. Uansett, Bendik og jeg nøt en alle tiders hotellfrokost og tok en rolig morgen. Vi kjørte ned til Colorado Springs, fant en bruktbutikk med sportsklær- og utstyr og kunne sette kursen mot Manitou Springs igjen, en turbukse og et par ullsokker rikere. Bendik fikk skiftet og vi ruslet den drøye kilometeren opp til Incline Basecamp. Er du interessert, kan du lese mer artig info &lt;a href=&quot;https://www.visitcos.com/things-to-do/outdoors/manitou-incline-near-colorado-springs-colorado/&quot;&gt;her&lt;/a&gt;. Vi ble svette i hvert fall, det kan jeg love dere!&lt;/p&gt;

&lt;p&gt;&lt;img src=&quot;/assets/img/DSC01629.jpg&quot; alt=&quot;&quot; /&gt;
&lt;img src=&quot;/assets/img/DSC01634.jpg&quot; alt=&quot;&quot; /&gt;
&lt;img src=&quot;/assets/img/DSC01700.jpg&quot; alt=&quot;&quot; /&gt;&lt;/p&gt;

&lt;p&gt;Manitou og Colorado Springs var dekorert med flott gatekunst. Jeg rakk kun å forevige et knippe av den.&lt;/p&gt;

&lt;p&gt;&lt;img src=&quot;/assets/img/DSC01672.jpg&quot; alt=&quot;&quot; /&gt;&lt;/p&gt;

&lt;p&gt;Litt av en utsikt!&lt;/p&gt;

&lt;p&gt;&lt;img src=&quot;/assets/img/DSC01671.jpg&quot; alt=&quot;&quot; /&gt;&lt;/p&gt;

&lt;p&gt;Å bestige 2744 trappetrinn i en starthøyde på 2000moh og en slutthøyde på 2600moh er tungt!&lt;/p&gt;

&lt;p&gt;&lt;img src=&quot;/assets/img/DSC01681.jpg&quot; alt=&quot;&quot; /&gt;&lt;/p&gt;

&lt;p&gt;Utsikten fra toppen!&lt;/p&gt;

&lt;p&gt;&lt;img src=&quot;/assets/img/DSC01688.jpg&quot; alt=&quot;&quot; /&gt;&lt;/p&gt;

&lt;p&gt;Heldigvis for oss gikk det en litt slakere vei ned, på 6,4km som ikke inneholdt trappetrinn. Det var leggene mine fornøyde med!&lt;/p&gt;

&lt;p&gt;&lt;img src=&quot;/assets/img/DSC01701.jpg&quot; alt=&quot;&quot; /&gt;&lt;/p&gt;

&lt;p&gt;Etter toppturen kjørte vi innom Garden of the Gods, og priste oss lykkelige over at vi ikke måtte ta beina fatt for å nyte naturen.&lt;/p&gt;

&lt;p&gt;&lt;img src=&quot;/assets/img/DSC01704.jpg&quot; alt=&quot;&quot; /&gt;
&lt;img src=&quot;/assets/img/DSC01702.jpg&quot; alt=&quot;&quot; /&gt;&lt;/p&gt;

&lt;p&gt;&lt;strong&gt;Mandag 02.04.18&lt;/strong&gt;&lt;/p&gt;

&lt;p&gt;Igjen startet vi dagen med nydelig frokost i naturskjønne omgivelser. The Cliff House er ganske dyrt, men virkelig flott. Etter å ha pakket koffertene satte vi kursen mot Pikes Peak. På grunn av sterk vind, var de siste kilometerne stengt for besøkende (ja, du kan foresten kjøre helt opp til fjelltoppen), men vi fikk nyte litt ekte fjellutsikt likevel.&lt;/p&gt;

&lt;p&gt;&lt;img src=&quot;/assets/img/DSC01713.jpg&quot; alt=&quot;&quot; /&gt;
&lt;img src=&quot;/assets/img/DSC01716.jpg&quot; alt=&quot;&quot; /&gt;
&lt;img src=&quot;/assets/img/DSC01721.jpg&quot; alt=&quot;&quot; /&gt;
&lt;img src=&quot;/assets/img/DSC01730.jpg&quot; alt=&quot;&quot; /&gt;
&lt;img src=&quot;/assets/img/DSC01736.jpg&quot; alt=&quot;&quot; /&gt;&lt;/p&gt;

&lt;p&gt;Etter en god lunsj og en liten rusletur i Colorado Springs kjørte vi mot Denver. Storbyen var ikke like sjarmerende som Colorado Springs, så jeg er glad for at vi valgte å tilbringe mesteparten av tiden utenfor Denver. Det jeg har sett av Colorado til nå, har tatt meg med storm, og jeg kommer gjerne tilbake. Vent! Jeg skal jo faktisk tilbake allerede i mai på ranch-ferie. Nå gleder jeg meg om mulig enda mer til det!&lt;/p&gt;

&lt;p&gt;Vi snakkes plutselig!&lt;/p&gt;</content><author><name>Mia Olea</name></author><category term="TTU" /><category term="April18" /><category term="Colorado Springs" /><category term="Reisebrev" /><summary type="html">Heisann! Nå er vel påsken vel overstått for de fleste, og april har allerede meldt sin ankomst. Min påskeferie var vel egentlig spring break som var for to uker siden, men andre påskedag var i det minste forelesningsfri. Skulle jo bare mangle etter at jeg hadde en 210 minutters eksamen på selveste påskeaften, si. Nå har jeg skrevet meg litt bort, som jeg ofte gjør. Dette innlegget skulle jo bli et reisebrev fra Colorado Springs, så løst og fast kan vi prate om siden. Bendik kom kjørende fra Denver 21. mars og vi fikk noen fine dager i Lubbock sammen før jeg slo følge på tilbakeveien.</summary></entry></feed>